W Art. 3: W pkt. 8 należy dodać Ogólnoeuropejskie Indywidualne Produkty Emerytalne.
Art. 4: IKZE w ogóle nie jest objęte podatkiem Belki. Przy wypłacie po 65 r. ż. Płaci się 10% ryczałt od całości salda.  Wypłata przed 65 r. ż. skutkuje opodatkowaniem środków na zasadach ogólnych. Ta ustawa wprowadza bałagan w tej materii pisząc o jakimś zwolnieniu IKZE z podatku Belki.
Art. 4.: Dochody z detalicznych obligacji SP mogą już dziś być zwolnione z PIT jeśli są kupowane przez IKE. Ponadto jeśli z podatku Belki będą zwolnione wszystkie dochody z obligacji SP, a dochody z obligacji korporacyjnych już nie, to będzie to znacząco faworyzowało obligacje SP koszem obligacji korporacyjnych (bo niższe ryzyko bankructwa + brak podatku).
Art. 4 obecnie obowiązująca ustawa o IKE wprowadza zwolnienie z podatku Belki dla oszczędzających na IKE jeśli osiągną 60 r. ż. (lub 55 i nabędą uprawnienia emerytalne) i dokonają wpłat w co najmniej 5 latach kalendarzowych. Ten projekt poprzez zwolnienie IKE z Belki za każdym razem wprowadza tu bałagan.
Art. 6. Obecnie obowiązujące przepisy nie są precyzyjne odnośnie kursu walutowego używanego do rozliczania przychodów i kosztów giełdowych jeśli te były osiągnięte na giełdach zagranicznych i w walutach obcych. według kursu średniego walut obcych ogłaszanego przez NBP z ostatniego dnia roboczego poprzedzającego dzień uzyskania przychodu, a koszty poniesione w walutach obcych przelicza się na złote według kursu średniego NBP z ostatniego dnia roboczego poprzedzającego dzień poniesienia kosztu. Nie jest jasne jednak na kiedy przypada dzień poniesienia kosztu, bo transakcje na giełdach są rozliczane dwa dni robocze po ich zawarciu, czyli nie wiadomo czy brać pod uwagę kurs na dzień przed zawarciem transakcji czy na dzień po niej. Nawet polscy brokerzy, którzy wystawiają klientom PIT 8C z giełd zagranicznych różnie interpretują przepisy w tym zakresie. Z kolei wasza ustawa chyba w ogóle nie precyzuje jak rozliczać przychody i koszty poniesione w walutach obcych.
